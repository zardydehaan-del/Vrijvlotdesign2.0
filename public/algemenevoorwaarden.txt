ALGEMENE VOORWAARDEN VRIJ VLOT DESIGN

BEDRIJFSGEGEVENS
Handelsnaam: Vrij Vlot Design
Onderdeel van: Zardy Freerunning Services
KvK-nummer: 61831573
BTW-nummer: NL002214578B43
E-mail: info@vrijvlotdesign.nl
Gevestigd te: Leeuwarden, Friesland

ARTIKEL 1: DEFINITIES
1.1 Vrij Vlot Design: De opdrachtnemer, handelend onder de eenmanszaak Zardy Freerunning Services.
1.2 Opdrachtgever: De natuurlijke of rechtspersoon die een overeenkomst aangaat met Vrij Vlot Design.
1.3 Diensten: Webdesign, (drone)fotografie, videografie en technisch onderhoud.

ARTIKEL 2: TOEPASSELIJKHEID
2.1 Deze voorwaarden zijn van toepassing op alle offertes, werkzaamheden en overeenkomsten tussen Vrij Vlot Design en de opdrachtgever.
2.2 Door akkoord te gaan met een offerte of het voldoen van een factuur, verklaart de opdrachtgever zich akkoord met deze voorwaarden.

ARTIKEL 3: BETALING EN OPLEVERING
3.1 Aanbetaling: Bij de pakketten 'Pro Vakman' en 'Groei Machine' geldt een aanbetaling van 50% van de eenmalige bouwkosten. Werkzaamheden en fotoshoots worden pas ingepland na ontvangst van deze betaling.
3.2 Restantbetaling: De website wordt pas live gezet op het definitieve domein van de opdrachtgever nadat de resterende 50% van de bouwkosten volledig is voldaan.
3.3 Alle prijzen zijn exclusief BTW, tenzij anders vermeld.

ARTIKEL 4: FOTOGRAFIE EN VIDEOGRAFIE
4.1 De inbegrepen fotoshoot (Pro/Groei) heeft een maximale duur van 1 uur op één locatie.
4.2 Extra shoots voor bestaande klanten worden gefactureerd tegen een tarief van 195 euro. Dit tarief is gebaseerd op een maximale inzet van 2 uur op één locatie. Voor complexere wensen wordt vooraf een offerte op maat gemaakt.
4.3 Vrij Vlot Design behoudt het auteursrecht op alle gemaakte beelden. De opdrachtgever krijgt een licentie voor gebruik op de eigen website en social media.
4.4 Vrij Vlot Design mag gemaakte beelden gebruiken voor eigen portfolio en promotie, tenzij schriftelijk anders afgesproken.

ARTIKEL 5: SERVICEABONNEMENTEN (ONDERHOUD)
5.1 Servicepakketten (Basis, Pro, Groei) zijn maandelijks opzegbaar met een opzegtermijn van 30 dagen voor de nieuwe factuurperiode.
5.2 Bij opzegging vervallen hosting en e-mail. Verhuizing naar een externe partij kan tegen een eenmalige vergoeding van 95 euro.

ARTIKEL 6: AANSPRAKELIJKHEID
6.1 Vrij Vlot Design is niet aansprakelijk voor schade door tijdelijke onbereikbaarheid van de website of e-mail door storingen bij externe providers.
6.2 De aansprakelijkheid is beperkt tot het bedrag van de betreffende factuur.

ARTIKEL 7: TOEPASSELIJK RECHT
7.1 Op alle overeenkomsten is het Nederlands recht van toepassing. Geschillen worden voorgelegd aan de bevoegde rechter in het arrondissement Noord-Nederland.